## Твоя ідея

Продумай свого віртуального улюбленця, персонажа або природне явище. Користувачу потрібно буде створити правильні умови, щоб підтримувати існування головного спрайта. Можливо, твій головний спрайт ставатиме більшим, набувати досвіду, покращувати здоровʼя тощо.

Ти можеш планувати як завгодно — просто думай, майструй, малюй або пиши!

### Для чого ти робиш свій проєкт?

--- task ---

Подумай про **мету** свого проєкту.

Метою може бути:
- Навчити нових навичок, наприклад, доглядати за твариною або рослиною.
- Заохотити до чогось, наприклад, подбати про своє психічне здоров’я чи покращити свою громаду.
- Розважити користувачів, даючи їм змогу взаємодіяти з чимось незвичайним.

--- /task ---

### Для кого твій проєкт?

--- task ---

Подумай, для кого ти будеш створювати свій проєкт (твоя **аудиторія**).

Знаючи свою аудиторію, ти зможеш розробити проєкт, з яким вони гратимуть знову й знову.

--- /task ---

### Початок роботи

--- task ---

Відкрий [стартовий проєкт у Скретчі](http://rpf.io/scratch-new){:target="_blank"}. Скретч відкриється у новій вкладці браузера.

--- collapse ---
---
title: Робота в режимі офлайн
---

Щоб налаштувати Скретч для використання офлайн, переглянь [наш путівник Скретчем](https://projects.raspberrypi.org/en/projects/getting-started-scratch/1){:target="_blank"}.

--- /collapse ---

Щоб продумати свої ідеї, використовуй свій стартовий проєкт у Скретчі або папір і ручку.

--- /task ---

--- task ---

Що буде твоїм **головним** спрайтом?
+ Персонаж: хатня або дика тварина, людина.
+ Рослина, якій потрібно сонце, вода та поживні речовини.
+ Наукове або природне явище: веселка або вогонь.
+ Машина: підводний човен або машина для перероблення сміття.
+ Щось інше.

![Приклади спрайтів, які можна використати; краб, дерево, світ, ноутбук.](images/sprite-examples.png)

--- /task ---

--- task ---

Подумай про свій **головний** спрайт і виріши:

+ Які об’єкти та `змінні`{:class="block3variables"} можуть тобі знадобитися?
+ Чи будуть `змінні`{:class="block3variables"} змінюватися з часом, наприклад, голод чи втома зростатимуть кожні кілька секунд?
+ Як користувач буде взаємодіяти з головним спрайтом? Користувач може натискати на їжу, щоб погодувати тварину, або спілкуватися з персонажем, щоб зменшити його нудьгу.

--- /task ---

--- task ---

Дай своєму проєкту назву, з якої користувач має зрозуміти, чого очікувати, і захотіти пограти.

Проєкти-приклади називалися **Симулятор кажана**, **Зроби веселку**, **Кавуновий баштан** і **Музична машина**.

![Рядок меню Скретчу із введеною назвою проєкту.](images/project-name.png)

Ти завжди можеш змінити назву пізніше, якщо придумаєш кращу.

--- /task ---

--- save ---
